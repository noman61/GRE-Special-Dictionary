জিআরই জেনারেল টেস্ট হলো মাল্টি স্টেজ টেস্ট (Multi-stage Testing, MST)। পরীক্ষার প্রধান অংশগুলো এরকম:

1. Analytical Writing Assessment

এই অংশটি পরীক্ষার একদম শুরুতে আসে, যার আবার দুটি উপ-অংশ। প্রথমে একটি টপিক দিয়ে তার উপর নির্দিষ্ট নিয়ম মেনে প্রবন্ধ লিখতে হবে, সময় আধা ঘন্টা। একে বলে Issue task। এটি শেষ হবার পর একটি কেইস দেওয়া হবে যার মধ্যে কিছু ঘটনার প্রেক্ষিতে যুক্তি দেখিয়ে কোন সিদ্ধান্ত নিতে বলা হয়েছে এবং আপনাকে সেখানকার যুক্তিগুলোর দুর্বলতা বের করতে হবে। আধা ঘন্টার এই রাইটিং অংশটাকে বলে Argument task। রাইটিং অংশের মোট নম্বর হলো ০ থেকে ৬ পর্যন্ত। বাড়ে ০.৫ করে করে।

রাইটিং অংশ শেষ হবার পরে ভার্বাল বা কুয়ান্ট যে কোন অংশ আসতে পারে।

2. Verbal Reasoning

ভার্বাল অংশে প্রধানত: প্রমিত ইংরেজী ভাষার গঠন ও যুক্তির বিন্যাসে আপনার দখল কতখানি তা পরিমাপ করা হয়। দুই বা তিনটি ভার্বাল অংশ আসতে পারে। তিনটি হলো যে কোন একটি আন-স্কোর্ড হবে। নিম্নোক্ত তিন ধরণের প্রশ্ন ভার্বাল অংশে এসে থাকে:

Text completion – about 5-6 questions (single, double or triple blanks). বাক্যের মধ্যে একটি, দুটি বা তিনটি ব্ল্যাংক থাকবে, যার নীচে আবার যথাক্রমে ৫ টি বা ৩+৩=৬টি অথবা ৩+৩+৩=৯ টি অপশন দেওয়া থাকবে। সঠিক ব্ল্যাংকে সঠিক অপশন নির্বাচনের মাধ্যমে আপনাকে উত্তর করতে হবে।
Sentence equivalence – about 4-5 questions. একটি বাক্য দেওয়া থাকবে যার মধ্যে একটি ব্ল্যাংক থাকবে এবং নীচে ৬টি আলাদা শব্দ থাকবে যার মধ্যে দুটি সঠিক ও চারটি ভুল। সঠিক উত্তর দুটি চিহ্নিত করতে হবে।
Reading comprehension – about 10 questions. প্যাসেজ দিয়ে তার সাথে প্রশ্ন থাকবে। প্রশ্নের ধরণ হতে পারে মালটিপল চয়েস যেখানে একটি সঠিক আবার একাধিক সঠিক। আবার এমন প্রশ্ন থাকতে পারে যার উত্তর আপনাকে প্যাসেজের মধ্যে কোন একটি শব্দের উপর ক্লিক করার মাধ্যমে নির্বাচন করতে হবে। প্যাসেজের সাইজ বড়, মাঝারি বা ছোট হতে পারে।
ভার্বালের একএকটি অংশে মোট ২০টি প্রশ্ন, ৩০ মিনিট সময়।

ভার্বালের মোট স্কোর ১৩০ থেকে ১৭০ পর্যন্ত হয়। অর্থাৎ দুটি ভার্বালের মোট ৪০ টি প্রশ্নের জন্য ৪০ নম্বর।

3.  Quantitative Reasoning

গাণিতিক যুক্তি অনুধাবদের দক্ষতা মাপা হয় এই অংশে। দুই বা তিনটি কুয়ান্ট সেকশন আসতে পারে। যদি তিনটি সেকশন আসে তাহলে যে কোন একটি সেকশন হবে আনস্কোর্ড। আবার ভার্বাল ও কুয়ান্ট মিলিয়ে ৫ টির বেশি সেকশন হবে না। এ কারণে যদি আপনি মোট ৩ টি ভার্বাল পান তাহলে কুয়ান্ট পাবেন ২টি, তার বেশি নয়। প্রতিটি কুয়ান্ট সেকশনে ২০ টি প্রশ্ন থাকবে, তবে সময় ভার্বালের চেয়ে ৫ মিনিট বেশি (মানে সেকশন প্রতি মোট ৩৫ মিনিট)।

কুয়ান্ট সেকশনে নিম্নোক্ত ধরণের প্রশ্ন এসে থাকে:

Quantitative comparison: দুইটি কলামে দুটি গাণিতিক রাশি দেওয়া হবে এবং প্রদত্ত তথ্য থেকে কোন রাশিটি বৃহত্তর তা নির্বাচন করতে হবে।
Discrete mathematical problems: সাধারণ পরিচিত গাণিতিক সমস্যা, যেখানে মাল্টিপল চয়েসের মধ্যে একটি মাত্র সঠিক অপশন হতে পারে, আবার একাধিক সঠিক অপশন হতে পারে।
Data Interpretations: টেবিল অথবা গ্রাফের মাধ্যমে তথ্য দিয়ে সেখান থেকে অংক দেওয়া হবে।
Numerical Entry: সাধারণ গাণিতিক সমস্যা, যা নিজে থেকে সমাধান করে প্রদত্ত বক্সের মধ্যে উত্তর লিখতে হবে। কোন অপশন দেওয়া হবে না।
ভার্বালের মতো কুয়ান্টের মোট স্কোর ১৩০ থেকে ১৭০ পর্যন্ত হয়। অর্থাৎ দুটি কুয়ান্টের মোট ৪০ টি প্রশ্নের জন্য ৪০ নম্বর।

এ কারণে জিআরই’র মোট নম্বর হয় 260 থেকে 340 পর্যন্ত। রাইটিং এর নম্বর আলাদা ভাবে উল্লেখ করা হয়।

#Writings section: score= 0 to 6
1. Issue task     1tpoics  30min 
2. Argument task  1topics  30min   

#Non writings section 
varbal  score= 130 to 170.
3.verbal 1: 20Qs  30min 
4. verbal 2: 20Qs 30 min
Quant score= 130 to 170
5.Quant 1:20Qs 35 min
6. Quant 2: 20Qs 35 min

7. Unscored V or Q  : time and score vary
9. Research section :time and score vary
TOTAL SCORE = 260 to 340(+6)


